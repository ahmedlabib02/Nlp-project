لو فيه جايزة بياخدها
أغرب الاقتصادات في العالم
فالاقتصاد الياباني على الأغلب
حيكون هو الفايز بالجايزة دي
عن جدارة واستحقاق
اليابان عندها واحد من أغرب
الاقتصادات في العالم
وسبب غرابته
هو إن معظم القواعد اللي تعلمناها
في كتب الاقتصاد
لا تنطبق عليه
على سبيل المثال
الين الياباني بقى له كام شهر عمال يتراجع
وفقد جزء كبير من قيمته قدام الدولار
لحد ما سعر صرفه وصل مؤخراً
لأقل مستوى ليه في آخر 24 سنة
الوضع دا لو في بلد تانية غير اليابان
فالإجراء الطبيعي اللي حياخده البنك المركزي
هو إنه يرفع سعر الفايدة على العملة المحلية
بحيث يزيد الإقبال عليها
وبالتالي سعرها يرتفع
دي قواعد الـ Text Book التقليدية
في اليابان بقى
همّ ما لهمش دعوة باللي مكتوب في الكتب
بنك اليابان ماشي بسياسة لوحده
البنك لحد النهار دا
رافض إنه يرفع سعر الفايدة
وحريص إنها تفضل قريبة من الصفر
ودي سياسة ناس كتير شايفة إنها مجرد عناد
من البنك المركزي الياباني
خصوصاً وإن العالم كله أصلاً
بدأ يرفع مؤخراً أسعار الفايدة
ولسان حال البعض بيقول للمركزي الياباني
هو إنت أجدع وللا أنصح من أمريكا وأوروبا
اللي رفعوا أسعار الفايدة؟
ولكن المركزي الياباني مصمم على موقفه
لحد لحظة تصوير الحلقة
ولا يبالي
بس تصميم اليابانيين على عدم رفع
أسعار الفايدة
طمع بعض المستثمرين فيهم
في الأسابيع الأخيرة
مجموعة كبيرة من صناديق التحوط الأجنبية
بدأت تراهن بمليارات
ضد السندات اليابانية
من خلال إنها بتبيعها على المكشوف
ودا على أمل إن اليابان مش حتقدر
تتحمل الضغط على سنداتها
وحتضطر في النهاية لرفع أسعار الفايدة
غصباً عنها
الفكرة بقى هي إن دي مش أول مرة
المستثمرين الدوليين
يراهنوا ضد سياسات الحكومة اليابانية
بالعكس
الحركة دي حصلت كتير خلال آخر 20 سنة
ولكن في كل مرة
كانت الرهانات دي بتفشل
والصناديق بتخسر فلوسها
بسبب ثبات وتماسك اليابانيين
لحد آخر لحظة
ومن هنا ظهر مصطلح الـ Widow Maker
أو صانع الأرامل
اللي ارتبط بالمراهانات الفاشلة ضد اليابان
باختصار
إنت كمستثمر عاوز تترمل وتفقد فلوسك
راهن بيها ضد سياسات الحكومة اليابانية
وتأكد إنك حتخسر في الآخر
ودا يخليك تسأل
لما السوق عارف القصة دي
إيه اللي خلى الصناديق الأجنبية تراهن دلوقتِ
ضد السندات اليابانية؟
وليه اليابان مصممة إنها ما ترفعش
سعر الفايدة؟
وإزاي اليابان بتدافع عن سنداتها
ضد هجمات المضاربين؟
هل ممكن يحصل في اليابان
زي ما حصل في بريطانيا والإسترليني بتاعها
في بداية التسعينيات؟
وإيه اللي حصل بالضبط للإسترليني
وإزاي الصناديق كسرت بنك إنكلترا
وركعته في الأرض؟
وهل تقدر اليابان إنها تتجنب المصير دا؟
دا جزء من اللي حندردش فيه مع بعض
في حلقة النهار دا
أنا أشرف إبراهيم
ودا المخبر الاقتصادي+
في صباح يوم 16 سبتمبر سنة 1992
وتحديداً في تمام الساعة 08:40 صباحاً
الحكومة البريطانية
اشترت من خلال بنكها المركزي
مليار جنيه إسترليني من السوق
طيب ليه الحكومة البريطانية
كانت بتشتري العملة بتاعتها
اللي هي الإسترليني من السوق؟
باختصار
الجنيه الإسترليني كان بيتعرض في الوقت دا
لهجمات كاسحة
من مجموعة من صناديق التحوط العالمية
اللي كانت بتراهن على تراجع الإسترليني
الصناديق كانت بتبيع الإسترليني
على المشكوف
بكميات ضخمة جداً
وبتراهن على انخفاض سعره
ودا لأن الإسترليني برأيها
كان مبالغ جداً في تقييمه
وما يستحقش سعره المعلن
في الوقت دا بريطانيا كانت جزء
من حاجة اسمها
آلية سعر الصرف الأوروبية
ERM
واللي تم تأسيسها سنة 1979
الآلية دي كانت بتسمح للأوروبيين إنهم
يثبتوا أسعار الصرف ما بينهم
وما بين بعض
المهم
البريطانيين انضموا للآلية دي سنة 1990
وفي إطارها ثبتوا سعر صرف الإسترليني
عند 2.95 مارك ألماني
لكل 1 إسترليني
وكانت الحكومة البريطانية ملزمة
بإنها تخلي سعر صرف الإسترليني
ما يخرجش عن النطاق اللي هو ما بين
2.78 مارك ألماني
لـ 3.13 مارك ألماني
في البداية الأمور كانت تمام
والبريطانيين كانوا مبسوطين جداً بانضمامهم
للآلية دي
ولكن الوضع تغير تماماً سنة 1992
في السنة دي الاقتصاد البريطاني
عانى من مشاكل كبيرة جداً
ساهمت في ارتفاع معدل البطالة في البلد
من 7.7% سنة 1990
لـ12.7% سنة 1992
وفي نفس الوقت البلد بدأت تواجه
شبح الركود
مشكلة الركود علشان تتحل
كان لازم بنك إنكلترا يخفض أسعار
الفايدة في البلد
علشان يحفز الإنفاق وينشط الاستثمار
ولكن الحكومة البريطانية
كانت خايفة تعمل الحركة دي
ودا لأنها كانت عارفة إن خفض أسعار الفايدة
معناه خفض قيمة الإسترليني
ودا ما ينفعش يحصل
لإن آلية سعر الصرف الأوروبية
اللي كانت البلد جزء منها
بتلزمها إن قيمة الإسترليني
ما ينفعش تنزل بأي حال من الأحوال
عن الحد الأدنى المتفق عليه
اللي هو 2.78 مارك ألماني
المهم
فضلت الحكومة البريطانية تتجاهل المشكلة
وتصرف من احتياطياتها من العملات الأجنبية
على الإسترليني
علشان تثبت قيمته ضمن النطاق المتفق عليه
ولكن السوق على الناحية التانية
كان فاهم الورطة اللي الحكومة البريطانية
واقعة فيها
ومدرك إن الإسترليني ما يستحقش أبداً
السعر اللي متثبت عنده
وإن قيمته في الحقيقة أقل من كدا
وعلى هذا الأساس بدأت صناديق التحوط
وعلى رأسها صندوق كوانتم فاند بتاع المليادير
جوروج سوروس
تراهن ضد الإسترليني
من خلال إنها تبيعه على المكشوف
الصناديق دي كانت بتستلف الإسترليني
وبعدين تاخده تبيعه في السوق
بسعر الصرف الثابت بتاعه
اللي هي عارفة إنه سعره غالي ومبالغ فيه
ودا على أمل إن الحكومة البريطانية
تستجيب للضغط وترفع سعر الفايدة
وتخرج من آلية سعر الصرف الأوروبية
وبالتالي ترفع إيدها عن الإسترليني
فسعره يرخص ويبان على حقيقته
والصناديق ساعتها تروح تشتريه بالرخيص
وتكسب الفرق
في البداية الحكومة البريطانية عاندت
ورئيس الوزراء البريطاني في الوقت دا
جون ميجر
صمم إنه يدافع عن ثبات
سعر صرف الإسترليني
مهما كان التمن
طب حيدافع عنه إزاي؟
قال لك فكرة رفع سعر الفايدة
مرفوضة تماماً
ودا لإنه في ظل الظروف الاقتصادية الصعبة
اللي كان بيمر بيها الاقتصاد البريطاني
اللي بيعاني من بطالة متزايدة ونمو متراجع
رفع الفايدة حيبقى انتحار سياسي
لإن الاقتصاد ساعتها حينكمش أكتر
وبالتالي لازم نشوف طريقة تانية
نسند بيها الإسترليني
ونمنع انخفاض سعره
عن الحد الأدنى المسموح بيه
في إطار آلية سعر الصرف الأوروبية
الطريقة التانية دي
كانت هي الطريقة الكلاسيكية المعتادة
اللي البنوك المركزية بتلجأ ليها
في الحالات اللي زي دي
وهي حرق الاحتياطيات النقدية
من العملات الأجنبية
دا معناه إن البنك يشتري عملته من السوق
باستخدام احتياطياته من العملات الأجنبية
علشان يخلق طلب إضافي على العملة المحلية
ويرفع تمنها
بنك إنكلترا يا جماعة صرف ما يعادل
27 مليار إسترليني
من احتياطياته النقدية
على شرا الإسترليني من السوق
علشان يسنده
ولكن الـ27 مليار إسترليني دول
ما عملوش حاجة
لإن السوق كان واخد باله من نقطة ضعف
الحكومة البريطانية
وعارف إنها مش حتقدر
تفضل تشتري الإسترليني للأبد
ودا اللي حصل فعلاً
بنك إنكلترا كان بيشتري الإسترليني
وعلى الناحية التانية
كان السوق كله بيبيع الإسترليني
لإنه حاسس إن المقاومة البريطانية
مسألة وقت وحتنهار
والحكومة البريطانية ًغصب عنها
حترفع إيدها عن الإسترليني
وحتسيب سعره ينزل
المليار إسترليني اللي الحكومة البريطانية اشترته
في صباح يوم 16 سبتمبر سنة 1992
دا كان آخر فلوس يحرقوها في السوق
بعدها بدقايق وتحديداً الساعة 9 صباحاً
وزير الخزانة البريطاني في الوقت دا
نورمان لامونت
اتصل برئيس وزراء بريطانيا
جون ميجر
وقال له يا ريس
إحنا خلاص ما عدناش قادرين نشتري
كميات كافية من الإسترليني
علشان نحافظ على ثبات سعر الصرف
إحنا ما قدامناش حل غير إننا نرفع سعر الفايدة
بشكل كبير
ونخلي الناس العادية
هي اللي تشتري الإسترليني
وبالتالي سعره يرتفع
دا خيارنا الوحيد لو عاوزين ننقذ الإسترليني
المهم رئيس الوزراء رفض كلام وزير الخزانة
وقال له أنا مش حرفع الفايدة
في نفس الوقت اللي الاقتصاد بيعاني فيه
من انكماش
لو عملت كدا الانكماش حيزيد
وقفل السكة مع الوزير على كدا
في الوقت دا كان خلاص
السوق كله كان راكب فوق ضهر
البنك المركزي البريطاني
ومدلدل رجله
وكل اللي كان بيقدر يحط إيده على إسترليني
كان بيبيعه على المكشوف
جوروج سوروس مثلاً
اللي كان بيتزعم عملية الهجوم على الإسترليني
كان في البداية بيراهن بـ 1.5 مليار دولار
ضد الإسترليني
في اليوم دا رفع قيمة الرهان بتاعه
لـ 10 مليار دولار
المهم وزير الخزانة لما لقى الوضع كدا
رجع تاني بعد ساعة ونص من المكالمة الأولى
واتصل برئيس الوزراء وقال له
يا ريس فكر تاني
في المكالمة دي ميجر استجاب أخيراً
لنصايح وزير الخزانة
وفي تمام الساعة 11 صباحاً
بريطانيا أعلنت رفع سعر الفايدة
من 10% لـ 12%
الكلام دا كان الصبح
بعدها بساعات
رجعوا تاني رفعوا سعر الفايدة
من 12% لـ 15%
وفي مساء نفس اليوم وتحديداً الساعة 7 ونص
وزير الخزانة البريطاني عمل مؤتمر صحفي
أعلن فيه خروج بلده
من آلية سعر الصرف الأوروبية
وتعويم الإسترليني
 اللي قيمته انخفضت بالفعل
وبكدا كسبت صناديق التحوط الرهان
وحققت مكاسب ضخمة
جورج سوروس لوحده كسب مليار دولار
من الرهان دا
وبنك إنكلترا في النهاية
ظهر في مظهر الفاشل
اللي ما قدرش يدافع عن سياساته
ولا عن قيمة الإسترليني
وانهزم قدام المضاربين
أهو نفس اللي اتعمل مع بنك إنكلترا
مجموعة من صناديق التحوط
وشركات إدارة الأصول
بتحاول تعمله النهار دا
مع البنك المركزي الياباني
Schroders Plc
وBlueBay Asset Management
وGraticule Asset Management Asia
وJPMorgan Asset Management
دي عينة من الشركات والصناديق
اللي بتراهن النهار دا
ضد سندات الحكومة اليابانية
وبتبيعها في السوق على المكشوف
ودي بالمناسبة شركات مش سهلة
JPMorgan Asset Management
على سبيل المثال
بتدير أصول قيمتها بتتجاوز
2.7 تريليون دولار
وSchroders Plc
معاها تريليون دولار
تحت تصرفها
ممكن تحركه في أي اتجاه
وبالتالي لما شركات وصناديق ضخمة زي دي
تراهن بفلوسها ضد اليابانيين
يبقى لازم نقف وقفة ونسأل
همّ بيعملوا كدا ليه؟
بص
الأساس المنطقي للرهانات دي
بسيط جداً
باختصار الشركات دي شايفة
 إن اليابان في ورطة
والورطة دي هي انهيار سعر الين
وتراجعه السريع من بداية السنة
في يونيو اللي فات سعر صرف الين
قدام الدولار
وصل لـ 135 ين مقابل كل 1 دولار
ودا أدنى مستوى ليه من سنة 1998
الصناديق والمضاربين الدوليين
شايفين بقى إن الحل الوحيد
قدام البنك المركزي الياباني
هو إنه يبطل عناد ويرفع سعر الفايدة
ومتأكدين إنه عاجلاً أو آجلاً
حيعمل كدا غصباً عنه
علشان ينقذ الين
وعلى هذا الأساس
بيبيعوا السندات اليابانية على المكشوف
وقبل ما أكمل كلامي
علشان بس تبقوا معايا في الصورة
ضروري تعرفوا إن اليابان عندها
أدنى معدل فايدة في العالم
البلد دي
بطلة العالم في الفايدة المنخفضة
وخليني أديكم مثال
وإحنا بنصور دلوقتِ
اليابانيين بيدوا على السندات بتاعتهم
اللي ليها أجل استحقاق سنتين
فايدة سالبة قيمتها -0.08%
يعني تسلفهم وتدفع لهم كمان
أما سندات الـ 5 سنين
فالفايدة عليها -0.01%
وسندات الـ 10 سنين الأكثر شهرة
بيدوا عليها عائد قيمته 0.21%
اركن بقى اليابان على جنب كدا
وتعالى نبص على عوائد نفس السندات
في الدول المتقدمة التانية
في أمريكا بيدوا على سندات السنتين
%2.83
وعلى سندات الـ 5 سنين 2.88%
وعلى سندات الـ 10 سنين 2.88%
وفي ألمانيا العائد على سندات السنتين
عامل 0.48%
والـ 5 سنين المستثمر بياخد عليها 0.91%
أما السندات اللي أجل استحقاقها 10 سنين
فالعائد عليها وإحنا بنصور
عامل 1.23%
أظن واضح من الأرقام دي
إن اليابان في حتة لوحدها
باختصار الفايدة في البلد دي قريبة من الصفر
ودا شيء البلد ملتزمة بيه
في إطار سياستها النقدية الشهيرة
Yield Curve Control
YCC
أو التحكم في منحنى العائد
في إطار السياسة دي المركزي الياباني
ملتزم مثلاً
إن معدل العائد على سندات الـ 10 سنين
ما يزيدش بأي حال عن 0.25%
دلوقتِ بقى الجماعة اللي بيراهنوا
ضد السندات اليابانية
شايفين إن تمسك بنك اليابان
بسياسة التحكم في منحنى العائد
وإبقاءه لأسعار الفايدة عند المستويات دي
ما عادش ينفع في ظل الظروف الحالية
للاقتصاد العالمي
وبالتالي لازم المركزي الياباني
يرفع سعر الفايدة بمزاجه
أو غصباً عنه
اللي تفرج منكم على حلقتنا المهمة جداً
لماذا لا ترتفع الأسعار في اليابان
أكيد بقى فاهم إن سبب عدم رفع
المركزي الياباني لأسعار الفايدة في اليابان
هو خوفه من إنه يأثر بشكل سلبي
على الإنفاق الاستهلاكي لليابانيين
اللي هو بعافية أصلاً بقى له أكتر من 25 سنة
بنك اليابان نفسه إن اليابانيين إنفاقهم يزيد
وعلشان يحفزهم على دا
بيخلي سعر الفايدة منخفض جداً
أو يكاد يكون منعدم
علشان ما يروحوش يدخروا فلوسهم
 في البنوك
بدل ما يصرفوها
ويحركوا الاقتصاد
لو راح رفع سعر الفايدة
الناس حتجري على البنوك وتحط فلوسها هناك
وإنفاقهم الاستهلاكي حيقل
وبالتالي معدل التضخم حيبقى سالب
وحندخل في انكماش
واحد حيقول لي بس معدل التضخم في اليابان
وصل بالفعل في أبريل اللي فات
للنسبة اللي بيحلم بيها بنك اليابان
بقى له سنين
وهو 2%
طالما التضخم وصل للنسبة اللي هو عاوزها
ليه بقى ما يحركش سعر الفايدة؟
ودا سؤال وجيه جداً
ورد المركزي الياباني عليه ببساطة
هو إن معدل التضخم بتاع أبريل اللي فات دا
كان كدا وكدا
أي كلام يعني
باختصار
تضخم الأسعار في اليابان خلال أبريل اللي فات
كان نتيجة التضخم المستورد
أسعار الوقود والأكل اللي اليابان بتستورده
زادت فارتفع التضخم
ولكن مش دا التضخم اللي بنك اليابان عاوزه
هو عاوز تضخم من التاني
التضخم اللي بيكون نتيجة
ارتفاع حجم الإنفاق الاستهلاكي
ونمو الأجور
ودا ما حصلش
ورفع سعر الفايدة في الوقت دا
حيخلي تحقيق النوع دا من التضخم مستحيل
علشان كدا في 17 يونيو اللي فات
صدر بيان عن بنك اليابان
أكد فيه محافظ البنك
هاروهيكو كورودا
إن البنك ملتزم بسياسة التحكم
في منحنى العائد
مش حيحرك سعر الفايدة
خطوة واحدة من مكانها
وحتفضل قريبة من الصفر
باختصار كدا دا لسان حال الراجل
هو دا آخر كلام عندنا
واللي يعرف يعمل معانا حاجة يعملها
ودا يخليك تسأل نفسك سؤال مهم جداً
المركزي الياباني جايب الثقة دي منين؟
وهل دي ثقة فعلاً وللا عند؟
يعني البيان دا
صدر زي ما قلت في 17 يونيو اللي فات
في الأسبوع اللي انتهى في نفس اليوم
المستثمرين باعوا 4.8 تريليون ين
من السندات اليابانية
ودي أكبر تدفقات خارجة
من سوق السندات الياباني
من سنة 2001 على الأقل
واللي بيبيع السندات دي
وبيراهن ضد اليابانيين
صناديق وشركات تقيلة
تحت إيديها تريليونات الدولارات
إزاي كل دا مش عامل قلق لليابانيين
وليه مصممين على موقفهم؟
السؤال دا أفضل واحد جاوب عليه
من وجهة نظري
هو Manish Singh
الرئيس التنفيذي للاستثمار
في شركة Crossbridge Capital البريطانية
Singh بيقول في تصريحات لبلومبرج
الرهان ضد المركزي الياباني
مش بيسموه في السوق Widow Maker
أو صانع الأرامل من فراغ
أنا ما عنديش استعداد أراهن بفلوسي
ضد المطبعة بتاعة المركزي الياباني
من الآخر كدا
بنك اليابان يقدر يطبع
أي كميات من الين
لحد ما يخسر الكل
وكله يجيب ورا
ويتراجع عن الهجوم على السندات اليابانية
الجزء الأخير دا من تصريحات سينج
واللي يخص مسألة الطباعة
هو الأهم
لإنه بيتكلم عن الطريقة
اللي البنك المركزي الياباني
بيواجه بيها الصناديق
اللي بتراهن ضد السندات اليابانية
وبتبيعها على المكشوف
اللي بيحصل كالتالي يا شباب
الصناديق بتبيع السندات اليابانية
المتداولة في السوق
ومش بتشارك في المزادات
 على السندات الجديدة
اللي لسه بتطّرح 
في الحالة دي وفقاً لقواعد السوق
العائد على السندات اليابانية
لازم يرتفع علشان يعزز الإقبال عليها
ولكن البنك المركزي الياباني
ما بيرفعش الفايدة وفي نفس الوقت
السندات بتتباع عادي في السوق
بنفس معدل الفايدة القليل
طب إزاي دا بيحصل
في ظل عمليات البيع الكبيرة
من الأجانب للسندات اليابانية؟
باختصار البنك المركزي الياباني
بيدخل بنفسه يشتري السندات اليابانية
وبيغطي أي فجوة بيخلقها تخارج الأجانب
من السوق دا
سوق السندات اليابانية قيمتها
بتتجاوز 1 كوالدراليون ين
أو 7.4 تريليون دولار
بنك اليابان بيملك لوحده
أكتر من نص السندات دي
بنتكلم على سندات قيمتها
515 تريليون ين
أو 4 تريليون دولار
اعتباراً من 20 يونيو اللي فات
علشان كدا المركزي الياباني
حيكون هو أول الخاسرين
لو أسعار الفايدة ارتفعت
بحسب تقديرات بلومبرج المركزي الياباني
حيخسر 29 تريليون ين
أو 219 مليار دولار
لو زود سعر الفايدة 100 نقطة أساس
السؤال بقى
بنك اليابان بيجيب الفلوس
اللي بيشتري بيها السندات منين؟
باختصار من المطبعة
البنك المركزي الياباني بيطبع الين
وبيشتري بيه أي كمية هو عاوزها من السندات
وبيتحكم في العائد عليها
ودا يفهمك تصريحات سينج
اللي بيقول ما معناه
أنا مش عبيط علشان أخش في رهان
ضد المطبعة بتاعة البنك المركزي الياباني
بس يا سيدي
هي دي القصة باختصار
وكالعادة في نهاية كل حلقة
عندي سؤال لحضراتكم
برأيك
هل بنك اليابان حيرضخ فعلاً
لضغوط السوق ويرفع سعر الفايدة
وللا حيحافظ على لقبه
باعتباره صانع الأرامل
والناس دي فلوسها حتوحشها؟
حتابع كل إجاباتكم في التعليقات
وفي النهاية يا ريت لو الحلقة عجبتكم
يبقى لايك بقى وشير
واستنونا في حلقات جديدة بإذن الله
سلام
لو فيه جايزة بياخدها
أغرب الاقتصادات في العالم
فالاقتصاد الياباني على الأغلب
حيكون هو الفايز بالجايزة دي
عن جدارة واستحقاق
اليابان عندها واحد من أغرب
الاقتصادات في العالم
وسبب غرابته
هو إن معظم القواعد اللي تعلمناها
في كتب الاقتصاد
لا تنطبق عليه
على سبيل المثال
الين الياباني بقى له كام شهر عمال يتراجع
وفقد جزء كبير من قيمته قدام الدولار
لحد ما سعر صرفه وصل مؤخراً
لأقل مستوى ليه في آخر 24 سنة
الوضع دا لو في بلد تانية غير اليابان
فالإجراء الطبيعي اللي حياخده البنك المركزي
هو إنه يرفع سعر الفايدة على العملة المحلية
بحيث يزيد الإقبال عليها
وبالتالي سعرها يرتفع
دي قواعد الـ Text Book التقليدية
في اليابان بقى
همّ ما لهمش دعوة باللي مكتوب في الكتب
بنك اليابان ماشي بسياسة لوحده
البنك لحد النهار دا
رافض إنه يرفع سعر الفايدة
وحريص إنها تفضل قريبة من الصفر
ودي سياسة ناس كتير شايفة إنها مجرد عناد
من البنك المركزي الياباني
خصوصاً وإن العالم كله أصلاً
بدأ يرفع مؤخراً أسعار الفايدة
ولسان حال البعض بيقول للمركزي الياباني
هو إنت أجدع وللا أنصح من أمريكا وأوروبا
اللي رفعوا أسعار الفايدة؟
ولكن المركزي الياباني مصمم على موقفه
لحد لحظة تصوير الحلقة
ولا يبالي
بس تصميم اليابانيين على عدم رفع
أسعار الفايدة
طمع بعض المستثمرين فيهم
في الأسابيع الأخيرة
مجموعة كبيرة من صناديق التحوط الأجنبية
بدأت تراهن بمليارات
ضد السندات اليابانية
من خلال إنها بتبيعها على المكشوف
ودا على أمل إن اليابان مش حتقدر
تتحمل الضغط على سنداتها
وحتضطر في النهاية لرفع أسعار الفايدة
غصباً عنها
الفكرة بقى هي إن دي مش أول مرة
المستثمرين الدوليين
يراهنوا ضد سياسات الحكومة اليابانية
بالعكس
الحركة دي حصلت كتير خلال آخر 20 سنة
ولكن في كل مرة
كانت الرهانات دي بتفشل
والصناديق بتخسر فلوسها
بسبب ثبات وتماسك اليابانيين
لحد آخر لحظة
ومن هنا ظهر مصطلح الـ Widow Maker
أو صانع الأرامل
اللي ارتبط بالمراهانات الفاشلة ضد اليابان
باختصار
إنت كمستثمر عاوز تترمل وتفقد فلوسك
راهن بيها ضد سياسات الحكومة اليابانية
وتأكد إنك حتخسر في الآخر
ودا يخليك تسأل
لما السوق عارف القصة دي
إيه اللي خلى الصناديق الأجنبية تراهن دلوقتِ
ضد السندات اليابانية؟
وليه اليابان مصممة إنها ما ترفعش
سعر الفايدة؟
وإزاي اليابان بتدافع عن سنداتها
ضد هجمات المضاربين؟
هل ممكن يحصل في اليابان
زي ما حصل في بريطانيا والإسترليني بتاعها
في بداية التسعينيات؟
وإيه اللي حصل بالضبط للإسترليني
وإزاي الصناديق كسرت بنك إنكلترا
وركعته في الأرض؟
وهل تقدر اليابان إنها تتجنب المصير دا؟
دا جزء من اللي حندردش فيه مع بعض
في حلقة النهار دا
أنا أشرف إبراهيم
ودا المخبر الاقتصادي+
في صباح يوم 16 سبتمبر سنة 1992
وتحديداً في تمام الساعة 08:40 صباحاً
الحكومة البريطانية
اشترت من خلال بنكها المركزي
مليار جنيه إسترليني من السوق
طيب ليه الحكومة البريطانية
كانت بتشتري العملة بتاعتها
اللي هي الإسترليني من السوق؟
باختصار
الجنيه الإسترليني كان بيتعرض في الوقت دا
لهجمات كاسحة
من مجموعة من صناديق التحوط العالمية
اللي كانت بتراهن على تراجع الإسترليني
الصناديق كانت بتبيع الإسترليني
على المشكوف
بكميات ضخمة جداً
وبتراهن على انخفاض سعره
ودا لأن الإسترليني برأيها
كان مبالغ جداً في تقييمه
وما يستحقش سعره المعلن
في الوقت دا بريطانيا كانت جزء
من حاجة اسمها
آلية سعر الصرف الأوروبية
ERM
واللي تم تأسيسها سنة 1979
الآلية دي كانت بتسمح للأوروبيين إنهم
يثبتوا أسعار الصرف ما بينهم
وما بين بعض
المهم
البريطانيين انضموا للآلية دي سنة 1990
وفي إطارها ثبتوا سعر صرف الإسترليني
عند 2.95 مارك ألماني
لكل 1 إسترليني
وكانت الحكومة البريطانية ملزمة
بإنها تخلي سعر صرف الإسترليني
ما يخرجش عن النطاق اللي هو ما بين
2.78 مارك ألماني
لـ 3.13 مارك ألماني
في البداية الأمور كانت تمام
والبريطانيين كانوا مبسوطين جداً بانضمامهم
للآلية دي
ولكن الوضع تغير تماماً سنة 1992
في السنة دي الاقتصاد البريطاني
عانى من مشاكل كبيرة جداً
ساهمت في ارتفاع معدل البطالة في البلد
من 7.7% سنة 1990
لـ12.7% سنة 1992
وفي نفس الوقت البلد بدأت تواجه
شبح الركود
مشكلة الركود علشان تتحل
كان لازم بنك إنكلترا يخفض أسعار
الفايدة في البلد
علشان يحفز الإنفاق وينشط الاستثمار
ولكن الحكومة البريطانية
كانت خايفة تعمل الحركة دي
ودا لأنها كانت عارفة إن خفض أسعار الفايدة
معناه خفض قيمة الإسترليني
ودا ما ينفعش يحصل
لإن آلية سعر الصرف الأوروبية
اللي كانت البلد جزء منها
بتلزمها إن قيمة الإسترليني
ما ينفعش تنزل بأي حال من الأحوال
عن الحد الأدنى المتفق عليه
اللي هو 2.78 مارك ألماني
المهم
فضلت الحكومة البريطانية تتجاهل المشكلة
وتصرف من احتياطياتها من العملات الأجنبية
على الإسترليني
علشان تثبت قيمته ضمن النطاق المتفق عليه
ولكن السوق على الناحية التانية
كان فاهم الورطة اللي الحكومة البريطانية
واقعة فيها
ومدرك إن الإسترليني ما يستحقش أبداً
السعر اللي متثبت عنده
وإن قيمته في الحقيقة أقل من كدا
وعلى هذا الأساس بدأت صناديق التحوط
وعلى رأسها صندوق كوانتم فاند بتاع المليادير
جوروج سوروس
تراهن ضد الإسترليني
من خلال إنها تبيعه على المكشوف
الصناديق دي كانت بتستلف الإسترليني
وبعدين تاخده تبيعه في السوق
بسعر الصرف الثابت بتاعه
اللي هي عارفة إنه سعره غالي ومبالغ فيه
ودا على أمل إن الحكومة البريطانية
تستجيب للضغط وترفع سعر الفايدة
وتخرج من آلية سعر الصرف الأوروبية
وبالتالي ترفع إيدها عن الإسترليني
فسعره يرخص ويبان على حقيقته
والصناديق ساعتها تروح تشتريه بالرخيص
وتكسب الفرق
في البداية الحكومة البريطانية عاندت
ورئيس الوزراء البريطاني في الوقت دا
جون ميجر
صمم إنه يدافع عن ثبات
سعر صرف الإسترليني
مهما كان التمن
طب حيدافع عنه إزاي؟
قال لك فكرة رفع سعر الفايدة
مرفوضة تماماً
ودا لإنه في ظل الظروف الاقتصادية الصعبة
اللي كان بيمر بيها الاقتصاد البريطاني
اللي بيعاني من بطالة متزايدة ونمو متراجع
رفع الفايدة حيبقى انتحار سياسي
لإن الاقتصاد ساعتها حينكمش أكتر
وبالتالي لازم نشوف طريقة تانية
نسند بيها الإسترليني
ونمنع انخفاض سعره
عن الحد الأدنى المسموح بيه
في إطار آلية سعر الصرف الأوروبية
الطريقة التانية دي
كانت هي الطريقة الكلاسيكية المعتادة
اللي البنوك المركزية بتلجأ ليها
في الحالات اللي زي دي
وهي حرق الاحتياطيات النقدية
من العملات الأجنبية
دا معناه إن البنك يشتري عملته من السوق
باستخدام احتياطياته من العملات الأجنبية
علشان يخلق طلب إضافي على العملة المحلية
ويرفع تمنها
بنك إنكلترا يا جماعة صرف ما يعادل
27 مليار إسترليني
من احتياطياته النقدية
على شرا الإسترليني من السوق
علشان يسنده
ولكن الـ27 مليار إسترليني دول
ما عملوش حاجة
لإن السوق كان واخد باله من نقطة ضعف
الحكومة البريطانية
وعارف إنها مش حتقدر
تفضل تشتري الإسترليني للأبد
ودا اللي حصل فعلاً
بنك إنكلترا كان بيشتري الإسترليني
وعلى الناحية التانية
كان السوق كله بيبيع الإسترليني
لإنه حاسس إن المقاومة البريطانية
مسألة وقت وحتنهار
والحكومة البريطانية ًغصب عنها
حترفع إيدها عن الإسترليني
وحتسيب سعره ينزل
المليار إسترليني اللي الحكومة البريطانية اشترته
في صباح يوم 16 سبتمبر سنة 1992
دا كان آخر فلوس يحرقوها في السوق
بعدها بدقايق وتحديداً الساعة 9 صباحاً
وزير الخزانة البريطاني في الوقت دا
نورمان لامونت
اتصل برئيس وزراء بريطانيا
جون ميجر
وقال له يا ريس
إحنا خلاص ما عدناش قادرين نشتري
كميات كافية من الإسترليني
علشان نحافظ على ثبات سعر الصرف
إحنا ما قدامناش حل غير إننا نرفع سعر الفايدة
بشكل كبير
ونخلي الناس العادية
هي اللي تشتري الإسترليني
وبالتالي سعره يرتفع
دا خيارنا الوحيد لو عاوزين ننقذ الإسترليني
المهم رئيس الوزراء رفض كلام وزير الخزانة
وقال له أنا مش حرفع الفايدة
في نفس الوقت اللي الاقتصاد بيعاني فيه
من انكماش
لو عملت كدا الانكماش حيزيد
وقفل السكة مع الوزير على كدا
في الوقت دا كان خلاص
السوق كله كان راكب فوق ضهر
البنك المركزي البريطاني
ومدلدل رجله
وكل اللي كان بيقدر يحط إيده على إسترليني
كان بيبيعه على المكشوف
جوروج سوروس مثلاً
اللي كان بيتزعم عملية الهجوم على الإسترليني
كان في البداية بيراهن بـ 1.5 مليار دولار
ضد الإسترليني
في اليوم دا رفع قيمة الرهان بتاعه
لـ 10 مليار دولار
المهم وزير الخزانة لما لقى الوضع كدا
رجع تاني بعد ساعة ونص من المكالمة الأولى
واتصل برئيس الوزراء وقال له
يا ريس فكر تاني
في المكالمة دي ميجر استجاب أخيراً
لنصايح وزير الخزانة
وفي تمام الساعة 11 صباحاً
بريطانيا أعلنت رفع سعر الفايدة
من 10% لـ 12%
الكلام دا كان الصبح
بعدها بساعات
رجعوا تاني رفعوا سعر الفايدة
من 12% لـ 15%
وفي مساء نفس اليوم وتحديداً الساعة 7 ونص
وزير الخزانة البريطاني عمل مؤتمر صحفي
أعلن فيه خروج بلده
من آلية سعر الصرف الأوروبية
وتعويم الإسترليني
 اللي قيمته انخفضت بالفعل
وبكدا كسبت صناديق التحوط الرهان
وحققت مكاسب ضخمة
جورج سوروس لوحده كسب مليار دولار
من الرهان دا
وبنك إنكلترا في النهاية
ظهر في مظهر الفاشل
اللي ما قدرش يدافع عن سياساته
ولا عن قيمة الإسترليني
وانهزم قدام المضاربين
أهو نفس اللي اتعمل مع بنك إنكلترا
مجموعة من صناديق التحوط
وشركات إدارة الأصول
بتحاول تعمله النهار دا
مع البنك المركزي الياباني
Schroders Plc
وBlueBay Asset Management
وGraticule Asset Management Asia
وJPMorgan Asset Management
دي عينة من الشركات والصناديق
اللي بتراهن النهار دا
ضد سندات الحكومة اليابانية
وبتبيعها في السوق على المكشوف
ودي بالمناسبة شركات مش سهلة
JPMorgan Asset Management
على سبيل المثال
بتدير أصول قيمتها بتتجاوز
2.7 تريليون دولار
وSchroders Plc
معاها تريليون دولار
تحت تصرفها
ممكن تحركه في أي اتجاه
وبالتالي لما شركات وصناديق ضخمة زي دي
تراهن بفلوسها ضد اليابانيين
يبقى لازم نقف وقفة ونسأل
همّ بيعملوا كدا ليه؟
بص
الأساس المنطقي للرهانات دي
بسيط جداً
باختصار الشركات دي شايفة
 إن اليابان في ورطة
والورطة دي هي انهيار سعر الين
وتراجعه السريع من بداية السنة
في يونيو اللي فات سعر صرف الين
قدام الدولار
وصل لـ 135 ين مقابل كل 1 دولار
ودا أدنى مستوى ليه من سنة 1998
الصناديق والمضاربين الدوليين
شايفين بقى إن الحل الوحيد
قدام البنك المركزي الياباني
هو إنه يبطل عناد ويرفع سعر الفايدة
ومتأكدين إنه عاجلاً أو آجلاً
حيعمل كدا غصباً عنه
علشان ينقذ الين
وعلى هذا الأساس
بيبيعوا السندات اليابانية على المكشوف
وقبل ما أكمل كلامي
علشان بس تبقوا معايا في الصورة
ضروري تعرفوا إن اليابان عندها
أدنى معدل فايدة في العالم
البلد دي
بطلة العالم في الفايدة المنخفضة
وخليني أديكم مثال
وإحنا بنصور دلوقتِ
اليابانيين بيدوا على السندات بتاعتهم
اللي ليها أجل استحقاق سنتين
فايدة سالبة قيمتها -0.08%
يعني تسلفهم وتدفع لهم كمان
أما سندات الـ 5 سنين
فالفايدة عليها -0.01%
وسندات الـ 10 سنين الأكثر شهرة
بيدوا عليها عائد قيمته 0.21%
اركن بقى اليابان على جنب كدا
وتعالى نبص على عوائد نفس السندات
في الدول المتقدمة التانية
في أمريكا بيدوا على سندات السنتين
%2.83
وعلى سندات الـ 5 سنين 2.88%
وعلى سندات الـ 10 سنين 2.88%
وفي ألمانيا العائد على سندات السنتين
عامل 0.48%
والـ 5 سنين المستثمر بياخد عليها 0.91%
أما السندات اللي أجل استحقاقها 10 سنين
فالعائد عليها وإحنا بنصور
عامل 1.23%
أظن واضح من الأرقام دي
إن اليابان في حتة لوحدها
باختصار الفايدة في البلد دي قريبة من الصفر
ودا شيء البلد ملتزمة بيه
في إطار سياستها النقدية الشهيرة
Yield Curve Control
YCC
أو التحكم في منحنى العائد
في إطار السياسة دي المركزي الياباني
ملتزم مثلاً
إن معدل العائد على سندات الـ 10 سنين
ما يزيدش بأي حال عن 0.25%
دلوقتِ بقى الجماعة اللي بيراهنوا
ضد السندات اليابانية
شايفين إن تمسك بنك اليابان
بسياسة التحكم في منحنى العائد
وإبقاءه لأسعار الفايدة عند المستويات دي
ما عادش ينفع في ظل الظروف الحالية
للاقتصاد العالمي
وبالتالي لازم المركزي الياباني
يرفع سعر الفايدة بمزاجه
أو غصباً عنه
اللي تفرج منكم على حلقتنا المهمة جداً
لماذا لا ترتفع الأسعار في اليابان
أكيد بقى فاهم إن سبب عدم رفع
المركزي الياباني لأسعار الفايدة في اليابان
هو خوفه من إنه يأثر بشكل سلبي
على الإنفاق الاستهلاكي لليابانيين
اللي هو بعافية أصلاً بقى له أكتر من 25 سنة
بنك اليابان نفسه إن اليابانيين إنفاقهم يزيد
وعلشان يحفزهم على دا
بيخلي سعر الفايدة منخفض جداً
أو يكاد يكون منعدم
علشان ما يروحوش يدخروا فلوسهم
 في البنوك
بدل ما يصرفوها
ويحركوا الاقتصاد
لو راح رفع سعر الفايدة
الناس حتجري على البنوك وتحط فلوسها هناك
وإنفاقهم الاستهلاكي حيقل
وبالتالي معدل التضخم حيبقى سالب
وحندخل في انكماش
واحد حيقول لي بس معدل التضخم في اليابان
وصل بالفعل في أبريل اللي فات
للنسبة اللي بيحلم بيها بنك اليابان
بقى له سنين
وهو 2%
طالما التضخم وصل للنسبة اللي هو عاوزها
ليه بقى ما يحركش سعر الفايدة؟
ودا سؤال وجيه جداً
ورد المركزي الياباني عليه ببساطة
هو إن معدل التضخم بتاع أبريل اللي فات دا
كان كدا وكدا
أي كلام يعني
باختصار
تضخم الأسعار في اليابان خلال أبريل اللي فات
كان نتيجة التضخم المستورد
أسعار الوقود والأكل اللي اليابان بتستورده
زادت فارتفع التضخم
ولكن مش دا التضخم اللي بنك اليابان عاوزه
هو عاوز تضخم من التاني
التضخم اللي بيكون نتيجة
ارتفاع حجم الإنفاق الاستهلاكي
ونمو الأجور
ودا ما حصلش
ورفع سعر الفايدة في الوقت دا
حيخلي تحقيق النوع دا من التضخم مستحيل
علشان كدا في 17 يونيو اللي فات
صدر بيان عن بنك اليابان
أكد فيه محافظ البنك
هاروهيكو كورودا
إن البنك ملتزم بسياسة التحكم
في منحنى العائد
مش حيحرك سعر الفايدة
خطوة واحدة من مكانها
وحتفضل قريبة من الصفر
باختصار كدا دا لسان حال الراجل
هو دا آخر كلام عندنا
واللي يعرف يعمل معانا حاجة يعملها
ودا يخليك تسأل نفسك سؤال مهم جداً
المركزي الياباني جايب الثقة دي منين؟
وهل دي ثقة فعلاً وللا عند؟
يعني البيان دا
صدر زي ما قلت في 17 يونيو اللي فات
في الأسبوع اللي انتهى في نفس اليوم
المستثمرين باعوا 4.8 تريليون ين
من السندات اليابانية
ودي أكبر تدفقات خارجة
من سوق السندات الياباني
من سنة 2001 على الأقل
واللي بيبيع السندات دي
وبيراهن ضد اليابانيين
صناديق وشركات تقيلة
تحت إيديها تريليونات الدولارات
إزاي كل دا مش عامل قلق لليابانيين
وليه مصممين على موقفهم؟
السؤال دا أفضل واحد جاوب عليه
من وجهة نظري
هو Manish Singh
الرئيس التنفيذي للاستثمار
في شركة Crossbridge Capital البريطانية
Singh بيقول في تصريحات لبلومبرج
الرهان ضد المركزي الياباني
مش بيسموه في السوق Widow Maker
أو صانع الأرامل من فراغ
أنا ما عنديش استعداد أراهن بفلوسي
ضد المطبعة بتاعة المركزي الياباني
من الآخر كدا
بنك اليابان يقدر يطبع
أي كميات من الين
لحد ما يخسر الكل
وكله يجيب ورا
ويتراجع عن الهجوم على السندات اليابانية
الجزء الأخير دا من تصريحات سينج
واللي يخص مسألة الطباعة
هو الأهم
لإنه بيتكلم عن الطريقة
اللي البنك المركزي الياباني
بيواجه بيها الصناديق
اللي بتراهن ضد السندات اليابانية
وبتبيعها على المكشوف
اللي بيحصل كالتالي يا شباب
الصناديق بتبيع السندات اليابانية
المتداولة في السوق
ومش بتشارك في المزادات
 على السندات الجديدة
اللي لسه بتطّرح 
في الحالة دي وفقاً لقواعد السوق
العائد على السندات اليابانية
لازم يرتفع علشان يعزز الإقبال عليها
ولكن البنك المركزي الياباني
ما بيرفعش الفايدة وفي نفس الوقت
السندات بتتباع عادي في السوق
بنفس معدل الفايدة القليل
طب إزاي دا بيحصل
في ظل عمليات البيع الكبيرة
من الأجانب للسندات اليابانية؟
باختصار البنك المركزي الياباني
بيدخل بنفسه يشتري السندات اليابانية
وبيغطي أي فجوة بيخلقها تخارج الأجانب
من السوق دا
سوق السندات اليابانية قيمتها
بتتجاوز 1 كوالدراليون ين
أو 7.4 تريليون دولار
بنك اليابان بيملك لوحده
أكتر من نص السندات دي
بنتكلم على سندات قيمتها
515 تريليون ين
أو 4 تريليون دولار
اعتباراً من 20 يونيو اللي فات
علشان كدا المركزي الياباني
حيكون هو أول الخاسرين
لو أسعار الفايدة ارتفعت
بحسب تقديرات بلومبرج المركزي الياباني
حيخسر 29 تريليون ين
أو 219 مليار دولار
لو زود سعر الفايدة 100 نقطة أساس
السؤال بقى
بنك اليابان بيجيب الفلوس
اللي بيشتري بيها السندات منين؟
باختصار من المطبعة
البنك المركزي الياباني بيطبع الين
وبيشتري بيه أي كمية هو عاوزها من السندات
وبيتحكم في العائد عليها
ودا يفهمك تصريحات سينج
اللي بيقول ما معناه
أنا مش عبيط علشان أخش في رهان
ضد المطبعة بتاعة البنك المركزي الياباني
بس يا سيدي
هي دي القصة باختصار
وكالعادة في نهاية كل حلقة
عندي سؤال لحضراتكم
برأيك
هل بنك اليابان حيرضخ فعلاً
لضغوط السوق ويرفع سعر الفايدة
وللا حيحافظ على لقبه
باعتباره صانع الأرامل
والناس دي فلوسها حتوحشها؟
حتابع كل إجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
إشترك في القناة 
واستنانا في حلقات جديدة بإذن الله
سلام
